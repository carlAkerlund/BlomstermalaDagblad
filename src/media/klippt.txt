Uttrycket 'Klippt och Skuret' har gått ur tiden. Det är 'Skuret' som helt enkelt tröttnat på att alltid komma sist och bestämt sig för att gå sin egen väg. Medlingsförsöken mellan 'Klippt' och 'Skuret', som skötts av advokat Thorulf Arwidson, avslutades igår efter ett fruktlöst tiotimmars möte. Arwidson, som tidigare lyckats medla i så svåra fall som mellan 'Klart' och 'Korvspad' erkände att förhandlingarna varit en pärs och nu tyvärr måste avbrytas, eller som Thorulf uttryckte det: - Förhandlingarna har varit en pärs och måste nu tyvärr avbrytas.